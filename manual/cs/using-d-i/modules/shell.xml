<!-- $Id$ -->
<!-- original version: 21579 -->

  <sect3 id="shell">
  <title>Používání shellu a prohlížení logů</title>

<para>

Shell můžete spustit z hlavního menu příkazem <guimenuitem>Spustit
shell</guimenuitem>. Pokud zrovna menu není dostupné, můžete se
přepnout na druhou <emphasis>virtuální konzoli</emphasis> klávesami
<keycombo> <keycap>Levý Alt</keycap> <keycap>F2</keycap> </keycombo>
(na macintoshí klávesnici <keycombo> <keycap>Option</keycap>
<keycap>F2</keycap> </keycombo>), kde běží samostatný klon Bourne
shellu nazvaný <command>ash</command>.

</para><para>

V tomto okamžiku běží systém z RAMdisku a nabízí několik základních
unixových nástrojů. Seznam dostupných programů můžete zjistit příkazy
<userinput>ls /bin /sbin /usr/bin /usr/sbin</userinput>
a <userinput>help</userinput>. Pro úpravu souborů máte k dispozici
textový editor <command>nano</command>. Shell samotný má některé
příjemné vlastnosti svých větších bratříčků, jako je historie
a automatické doplňování příkazů.

</para><para>

Pokud to jde, vždy byste měli používat menu instalačního programu
&mdash; shell a jeho příkazy jsou zde jen pro případ, že se něco
pokazí. Konkrétně pro inicializaci odkládací oblasti byste měli použít
menu a ne shell, protože instalační program jinak nepozná, že jste
tento krok již provedli. Zpět do menu se vrátíte příkazem
<userinput>exit</userinput>, nebo pokud jste se do shellu dostali
přepnutím na druhý terminál, použijte klávesovou zkratku <keycombo>
<keycap>Levý Alt</keycap> <keycap>F1</keycap> </keycombo>.

</para>
  </sect3>
