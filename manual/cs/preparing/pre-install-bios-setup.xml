<!-- $Id$ -->
<!-- original version: 38299 -->

 <sect1 id="pre-install-bios-setup">
 <title>Než začnete s instalací &hellip;</title>
<para>

Tato část vás provede nastavením hardwaru, který je občas potřeba před
vlastní instalací mírně připravit. Obecně se tím myslí kontrola
a případná změna nastavení <firstterm>firmware</firstterm>
systému. Firmware je nejnižší úroveň softwaru, který je využíván
zařízeními v počítači, a rozhodujícím způsobem ovlivňuje start
počítače po jeho zapnutí.  Také se zde dozvíte o některých známých
hardwarových problémech ovlivňujících spolehlivost systému &debian;

</para>

&bios-setup-i386.xml;
&bios-setup-m68k.xml;
&bios-setup-powerpc.xml;
&bios-setup-sparc.xml;
&bios-setup-s390.xml;

  <sect2><title>Různé hardwarové problémy</title>

<para arch="not-s390">

Mnoho uživatelů se pokoušelo přetaktovat chod procesoru na vyšší než
určenou frekvenci (např. 400MHz na 433MHz). Správná funkce počítače
pak může být závislá na teplotě a dalších faktorech a někdy hrozí i
poškození systému. Jednomu z autorů tohoto dokumentu fungoval
přetaktovaný systém přes rok bezchybně a pak začalo docházet k
nenadálému ukončení běhu kompilátoru <command>gcc</command> s
chybou unexpected signal při kompilaci jádra. Nastavení rychlosti CPU
na nominální hodnotu tyto problémy odstranilo.

</para><para arch="not-s390">

Kompilátor <command>gcc</command> často jako první poukáže na problémy
s pamětí (nebo na jiné hardwarové problémy způsobující
nepředvídatelnou modifikaci dat), neboť vytváří velké datové
struktury, které opakovaně prochází. Chyba v uložení dat způsobí
vygenerování neplatné instrukce nebo přístup na neexistující
adresu. Symptomem je pak ukončení překladu chybou
<computeroutput>unexpected signal</computeroutput> (neočekávaný
signál).

</para><para arch="m68k">

Desky Atari TT RAM jsou proslulé svými problémy pod Linuxem.
Pokud zaznamenáte nějaké divné chování, zkuste alespoň spouštět
jádro v ST-RAM. Uživatelé amigy možná budou muset vyřadit RAM použitím
mem souboru zavaděče.

<phrase condition="FIXME"><emphasis>
FIXME: more description of this needed.
</emphasis></phrase>

</para><para arch="i386">

Kvalitní základní desky podporují paritní RAM a jsou schopny upozornit
na jednobitovou chybu v paměti. Bohužel nedokáží chybná data opravit a
obyčejně dojde k okamžitému pádu systému. Stejně je ale lepší vědět,
že k takové situaci dochází, než riskovat poškození dat. Z tohoto
důvodu jsou nejlepší systémy vybaveny základními deskami podporujícími
paritní a pravou paritní paměť. Více k tomuto tématu
<xref linkend="Parity-RAM"/>.

</para><para arch="i386">

Pokud máte skutečně paritní paměťové moduly a základní desku, která je
podporuje, povolte v systému BIOS všechna nastavení, která při chybě
parity způsobí přerušení.

</para>

   <sect3 arch="i386"><title>Přepínač TURBO</title>
<para>

Systémy s volbou rychlosti běhu CPU nastavte na vyšší rychlost, a
pokud BIOS dokáže vypnout softwarové přepínání rychlosti procesoru,
učiňte tak. Na jednom systému se totiž stalo, že při automatické
detekci zařízení došlo ke konfliktu se softwarovým řízením taktu
procesoru a ten se přepnul do velmi pomalého režimu (instalace pak
trvala celé hodiny).

</para>
   </sect3>

   <sect3 arch="i386"><title>Procesory Cyrix a chyby při čtení disket</title>
<para>

Mnozí majitelé procesorů Cyrix byli donuceni po dobu instalace Linuxu
vypnout vyrovnávací paměť z důvodů chyb při čtení disket. Jestliže
budete muset přistoupit ke stejnému opatření, nezapomeňte po úspěšné
instalaci používání vyrovnávací paměti povolit, protože jinak by
systém běžel <emphasis>výrazně</emphasis> pomaleji.

</para><para>

Nejedná se asi o chybu procesoru a patrně bylo by možné v Linuxu
zjednat nápravu. Pro zvědavé: Máme podezření, že po přechodu z 16 do
32 bitového režimu patrně přestane být platný obsah cache.

</para>
   </sect3>

   <sect3 arch="i386"><title>Nastavení přídavných zařízení</title>
<para>

Mimo nastavení v systému BIOS je někdy třeba změnit konfiguraci
vlastních zařízení. K některým kartám jsou k dispozici programy na
jejich konfiguraci, u jiných se provádí změny přímo na kartě
propojkami. Není možné zde uvést úplný popis pro každé zařízení, cílem
tohoto návodu je dát alespoň pár užitečných tipů.

</para><para>

Pokud některé ze zařízení poskytuje <quote>mapování paměti</quote>,
mělo by se odehrávat v oblasti od 0xA0000 do 0xFFFFF (tzn. od 640 kB
do 1 MB) nebo alespoň 1 MB nad celkovou pamětí vašeho systému.

</para>
   </sect3>

   <sect3 arch="i386" id="usb-keyboard-config">
   <title>BIOS a USB klávesnice</title>
<para>

Pokud nemáte k dispozici standardní AT klávesnici, ale pouze USB
model, je možné, že budete muset v BIOSu nastavit emulaci klasické AT
klávesnice. (U některých systémů, obzvláště notebooků, je naopak
potřeba tuto volbu vypnout.) Hledejte položky jako <quote>Legacy
keyboard emulation</quote> nebo <quote>USB keyboard
support</quote>. Toto nastavení změňte pouze v případě, že instalační
program klávesnici nerozpozná.

</para>
   </sect3>

   <sect3><title>Více než 64 MB operační paměti</title>
<para>

Linux nedokáže vždy správně určit dostupnou paměť v systému. Podívejte
se na <xref linkend="boot-parms"/>.

</para>
   </sect3>

   <sect3 arch="powerpc">
   <title>Viditelnost displeje na OldWorld Powermacích</title>
<para>

Některé OldWorld Powermacy, obzvláště ty s <quote>kontrolním</quote>
displejem, pokud jsou nastaveny pro použití více než 256 barev, nemusí
pod Linuxem použít barevnou mapu spolehlivě. Zaznamenáte-li po
restartu následující problémy se zobrazením (občas můžete na monitoru
vidět data, ale jindy není vidět nic), nebo pokud po zavedení
instalačního systému obrazovka zčerná, místo aby se zobrazilo
uživatelské rozhraní, zkuste v MacOS změnit nastavení zobrazení, aby
se místo tisíců nebo milionů barev používalo pouze 256.

</para>
   </sect3>
  </sect2>
 </sect1>
