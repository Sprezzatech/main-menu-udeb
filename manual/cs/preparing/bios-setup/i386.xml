<!-- $Id$ -->
<!-- original version: 68016 -->

  <sect2 arch="any-x86" id="bios-setup">
  <title>Vyvolání menu systému BIOS</title>

<para>

BIOS zabezpečuje základní funkce nutné pro zavedení operačního
systému. Váš počítač patrně umožňuje vyvolání menu, ze kterého lze
BIOS nastavit. Vstup do BIOSu se liší od výrobce k výrobci, ale často
to bývá klávesou <keycap>Delete</keycap> nebo <keycap>F2</keycap> po
zapnutí počítače.

</para>
  </sect2>

  <sect2 arch="any-x86" id="boot-dev-select">
  <title>Výběr zaváděcího zařízení</title>

<para>

V systémech BIOS si obvykle můžete vybrat pořadí médií, na kterých se
bude hledat zaveditelný operační systém. V seznamu obvykle naleznete
interní pevné disky, CD/DVD mechaniky a bloková USB zařízení jako USB
klíčenky nebo externí USB disky. Často také nechybí zavádění ze sítě
pomocí PXE.

</para><para>

Dle zvolené instalační metody nastavte pořadí zařízení tak, aby se
jako první spustil instalační systém.

</para><para>

Často můžete použít zkratku a příslušné zaváděcí zařízení vybrat hned
po zapnutí počítače bez vstupování do BIOSu. Výhodou je, že na rozdíl
od nastavení v BIOSu, platí tato změna pouze pro tento jeden start
počítače. Nevýhoda je pak ta, že se klávesa pro vyvolání této nabídky
liší mezi systémy ještě více, než samotný vstup do BIOSu. Správnou
klávesu vám prozradí návod k základní desce, obvykle to bývá klávesa
<keycap>F12</keycap>, <keycap>F11</keycap> nebo <keycap>F8</keycap>.

</para><para>

Některé počítače mají bohužel chybové verze BIOSu a zavedení
instalačního systému z USB klíčenky nemusí fungovat, i když jste vše
nastavili správně. Někdy se dají počítače ošálit tím, že v BIOSu místo
<quote>USB harddisk</quote> nebo <quote>USB stick</quote> vyberete typ
zařízení <quote>USB ZIP</quote> nebo <quote>USB CDROM</quote>.
<phrase condition="isohybrid-supported">
Změna na <quote>USB CDROM</quote> pomáhá obzvláště v případech, kdy na
USB klíčence používáte CD/DVD obraz typu isohybrid (viz <xref
linkend="usb-copy-isohybrid"/>).</phrase>

</para>
  </sect2>
