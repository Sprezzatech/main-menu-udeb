<!-- retain these comments for translator revision tracking -->
<!-- original version: 30207 -->

   <sect3 id="lvmcfg">
   <title>Configurant el Gestor de Volums Lògics (LVM)</title>
<para>

Si esteu utilitzant l'ordinador com a administrador de sistemes o
usuari <quote>avançat</quote>, segur que us heu trobat en la situació
que alguna partició del disc (normalment la més important) ha
exhaurit tot l'espai lliure, mentre que d'altres particions estan
molt poc utilitzades i heu hagut de reconduir la situació movent
continguts, creant enllaços simbòlics, etc.

</para><para>

Per evitar la situació descrita anteriorment podeu utilitzar el Gestor
de Volums Lògics (LVM). Resumit d'una manera fàcil, amb LVM podeu
combinar particions (anomenades <firstterm>volums físics</firstterm> en
l'entorn de LVM) per formar un disc virtual (anomenat <firstterm>grup de
volums</firstterm>), que es pot dividir en particions virtuals
(<firstterm>volums lògics</firstterm>). La característica interessant és
que els volums lògics (i per descomptat els grups de volums associats)
es poden expandir a través de múltiples discs físics.

</para><para>

En cas d'adonar-vos que necessiteu més espai per a l'antiga partició
<filename>/home</filename> de 160GB, simplement podeu afegir un nou
disc de 300GB i ajuntar-lo al grup de volums i seguidament redimensionar
el volum lògic que disposa el sistema de fitxers <filename>/home</filename> i
per art de màgia &mdash; els usuaris disposaran de més espai en
la seva nova partició de 460GB. Aquest exemple està un pèl sobresimplificat.
Llegiu el document <ulink url="&url-lvm-howto;">LVM HOWTO</ulink> en cas
d'encara no haver-ho fet.

</para><para>

La configuració de LVM en l'&d-i; és força simple. Primer heu de
marcar les particions per a ser utilitzades com a volums físics
per part de LVM (l'opció s'habilita al <command>partman</command>
al menú <guimenu>Paràmetres de la partició</guimenu> on hauríeu
de seleccionar <menuchoice> <guimenu>Utilitza com a:</guimenu>
<guimenuitem>volum físic per a LVM</guimenuitem> </menuchoice>).
Seguidament inicieu el mòdul <command>lvmcfg</command> (directament
a través de <command>partman</command> o a través de l'opció
del menú principal del &d-i;) i combineu volums físics amb grups
de volums a través del menú <guimenuitem>Modifica els volums de grups (VG)
</guimenuitem>. A continuació hauríeu de crear volums lògics sobre
els grups de volums al menú <guimenuitem>Modifica els volums lògics (LV)
</guimenuitem>.

<note arch="powerpc" condition="sarge"><para>

No hi ha un estàndard àmpliament acceptat per identificar les particions
que contenen dades LVM en el cas del maquinari de l'Apple Power Macintosh.
En aquest maquinari concret, el procediment anterior per a la creació de
volums física i grups de volums no funcionarà. Hi ha una bona solució
alternativa per a aquesta limitació, considerant que sou coneixedor de
les eines associades al LVM.

</para><para>

Per a la instal·lació utilitzant volums lògics en el maquinari del
Power Macintosh hauríeu de crear segons el procediment normal, totes les
 particions del disc pels volums lògics. En el menú <guimenu>Paràmetres
de la partició</guimenu> hauríeu de seleccionar <menuchoice><guimenu>
Utilitza com a:</guimenu><guimenuitem>No ho utilitzis</guimenuitem>
</menuchoice> per a les particions (no us apareixerà l'opció
d'utilitzar la partició com un volum físic). Un cop creades les particions,
hauríeu d'iniciar el gestor de volums lògics. Tot i això, com que no
s'han creat volums físics heu d'accedir a l'intèrpret d'ordres
disponible al segon terminal virtual (vegeu <xref linkend="shell"/>) i
crear-los manualment.

</para><para>

Per crear un volum físic en cada una de les particions escollides,
utilitzeu l'ordre <command>pvcreate</command> a l'indicador de
l'intèrpret d'ordres. Seguidament utilitzeu l'ordre <command>
vgcreate</command> per crear cada grup de volums. Podeu ignorar
els errors referents a les sumes de verificació de les capçaleres
de l'àrea de metadades i els errors de l'fsync. Un cop creats
tots els grups de volums, hauríeu de tornar al primer terminal
virtual i saltar directament a l'element del menú
<command>lvmcfg</command> per a la gestió de volums lògics.
Visualitzareu els grups de volums i podreu crear els volums
lògics necessari seguint el mètode habitual.

</para></note>

</para><para>

Un cop finalitzada l'execució de <command>lvmcfg</command> torneu a
<command>partman</command>, visualitzareu qualsevol volum lògic creat
de la mateixa manera que les particions ordinàries (i les haureu
de gestionar de la mateixa manera).

</para>
   </sect3>
