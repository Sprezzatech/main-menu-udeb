<?xml version="1.0" encoding="ISO-8859-1"?>
<!-- original version: 25291 -->

   <sect3 id="lvmcfg">
   <title>Logisch volumebeheer (LVM) instellen</title>
<para>

Als u met computers werkt op het niveau van systeembeheerder of
<quote>gevorderde</quote> gebruiker, heeft u vast de situatie meegemaakt
waar op een partitie (meestal de meest belangrijke) onvoldoende ruimte
beschikbaar was, terwijl een andere partitie grotendeels ongebruikt was.
Als oplossing heeft u mogelijk bestanden moeten verplaatsen met symbolische
verwijzingen vanaf de oude lokatie.

</para><para>

Om deze situatie te voorkomen, kunt u gebruik maken van Logisch volumebeheer
(Logical Volume Management &mdash; LVM). Met LVM kunt u uw partities (in de
terminologie van LVM <firstterm>fysieke volumes</firstterm>) combineren tot
een virtuele harde schijf (ofwel <firstterm>volumegroep</firstterm>); deze
kan op zijn beurt worden opgedeeld in virtuele partities (<firstterm>logische
volumes</firstterm>). Het nut hiervan is dat logische volumes (en natuurlijk
ook de onderliggende volumegroepen) verschillende fysieke harde schijven
kunnen omvatten.

</para><para>

Als u bijvoorbeeld vervolgens ontdekt dat u meer ruimte nodig heeft op uw
oude 160GB <filename>/home</filename> partitie, kunt u eenvoudig een extra
300GB harde schijf in de computer plaatsen, deze toevoegen in uw bestaande
volumegroep en vervolgens het logische volume vergroten waarop uw
<filename>/home</filename> bestandssysteem zich bevindt. En klaar is Kees: uw
gebruikers kunnen beschikken over de extra ruimte op een vernieuwde partitie
van 460GB. Dit voorbeeld is uiteraard enigszins gesimplificeerd. Wij raden u
aan om, voor zover u dat nog niet heeft gedaan, de
<ulink url="&url-lvm-howto;">LVM HOWTO</ulink> te raadplegen.

</para><para>

Het instellen van LVM in &d-i; is relatief eenvoudig. Allereerst dient u de
partities te markeren die u wilt gebruiken als fysieke volumes voor LVM.
Hiervoor selecteert u in <command>partman</command> vanuit het menu
<guimenu>Partitie-instellingen</guimenu> de optie <menuchoice>
<guimenu>Gebruiken als:</guimenu> <guimenuitem>fysiek volume voor
LVM</guimenuitem> </menuchoice>. Vervolgens start u de module
<command>lvmcfg</command> (dit is mogelijk zowel direct vanuit
<command>partman</command> als vanuit het hoofdmenu van &d-i;) en voegt u
vanuit de menukeuze <guimenuitem>Volumegroepen (VG) aanpassen</guimenuitem>
de fysieke volumes samen tot één of meerdere volumegroepen. Vervolgens
dient u nog vanuit de menukeuze <guimenuitem>Logische volumes (LV)
aanpassen</guimenuitem> de logische volumes te creëren bovenop de
volumegroepen.

<note arch="powerpc"><para>

Voor Apple Power Macintosh systemen bestaat geen algemeen geaccepteerde
standaard om partities te identificeren die LVM-gegevens bevatten.
Op deze apparatuur zal bovenstaande procedure daardoor niet werken.
Er is echter een werkbare oplossing voor deze beperking; deze vereist
wel dat u bekend bent met de onderliggende LVM hulpprogramma's.

</para><para>

Om logische volumes te installeren op Power Macintosh systemen, creëert
u eerst op de gebruikelijke wijze alle fysieke partities voor uw
logische volumes. Selecteer in het menu <guimenu>Partitie-instellingen</guimenu>
de optie <menuchoice><guimenu>Use as:</guimenu> <guimenuitem>Deze partitie
niet gebruiken</guimenuitem></menuchoice> voor deze partities (de optie
om de partitie te gebruiken als fysiek volume zal niet worden getoond).
Als u klaar bent met het creëren van alle partities, start u de logisch
volumebeheerder. Omdat echter nog geen fysieke volumes zijn aangemaakt,
dient u deze nu handmatig aan te maken in de shell die beschikbaar is op
de tweede virtuele terminal (zie <xref linkend="shell"/>).

</para><para>

Gebruik in de shell vanaf de prompt het commando <command>pvcreate</command>
om voor elk van de door u gekozen partities een fysiek volume te creëren.
Gebruik vervolgens het commando <command>vgcreate</command> om de gewenste
volumegroepen aan te maken. U kunt eventuele foutmeldingen over onjuiste
'metadata area header checksums' en 'fsync failures' veilig negeren. Als u
klaar bent met het creëren van de volumegroepen, schakelt u terug naar de
eerste virtuele terminal en kiest u in <command>lvmcfg</command> direct de
menuopties voor logisch volumebeheer. Uw volumegroepen zullen worden getoond
en u kunt op de gebruikelijke wijze de logische volumes aanmaken.

</para></note>

</para><para>

Nadat u vanuit <command>lvmcfg</command> terugkeert in
<command>partman</command>, zult u de aangemaakte logische volumes als ware
het gewone partities terugvinden in het menu (en u kunt ze verder ook als
zodanig behandelen).

</para>
   </sect3>
